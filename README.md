AutoFarmer

Πλαίσιο προβλήματος:

Το συγκεκριμένο έργο πηγάζει και νοηματοδοτείται από τον στόχο 15   ( Ζωή στην στεριά) από τους 17 παγκόσμιους στόχους βιώσιμης ανάπτυξης. Σύμφωνα με αυτόν: Η αποψίλωση και η ερημοποίηση, που οφείλονται στην ανθρώπινη δραστηριότητα και στην κλιματική αλλαγή, δημιουργούν μεγάλες προκλήσεις για τη βιώσιμη ανάπτυξη ενώ έχουν επηρεάσει τις ζωές και τον βιοπορισμό εκατομμυρίων ανθρώπων στη μάχη τους κατά της φτώχειας. Εντούτοις, συντελούνται προσπάθειες για τη διαχείριση των δασών και την καταπολέμηση της ερημοποίησης.

Η ιδέα πίσω από το έργο μας, έρχεται να εξυπηρετήσει συγκεκριμένα τον στόχο 15.3 => Έως το 2030, καταπολέμηση της απερήμωσης, αποκατάσταση υποβαθμισμένων γαιών και εδαφών, συμπεριλαμβανομένων των εδαφών που επηρεάζονται από την απερήμωση, την ξηρασία και τις πλημμύρες, και επιδίωξη της επίτευξης ενός κόσμου με μηδενική υποβάθμιση της γης. Προς την κατεύθυνση αυτή προτείνουμε την ανάπτυξη ενός πρωτότυπου έργου που μπορεί να παρακολουθεί τις συνθήκες του εδάφους σε απομακρυσμένες περιοχές και να ενεργοποιεί αυτόματα τις αντλίες άρδευσης και τα φώτα καλλιέργειας που έχουν ρυθμιστεί για να βοηθούν τα φυτά να αναπτυχθούν ενώ οι συνθήκες του περιβάλλοντος είναι  κακές.

Η λύση που προτείνουμε:
Προς την κατεύθυνση αυτή προτείνουμε την ανάπτυξη μιας πρωτότυπης συσκευής που μπορεί να παρακολουθεί τις συνθήκες του εδάφους σε απομακρυσμένες περιοχές και να ενεργοποιεί αυτόματα τις αντλίες άρδευσης και τα φώτα καλλιέργειας που έχουν ρυθμιστεί για να βοηθούν τα φυτά να αναπτύσσονται σε κακές συνθήκες.
  
Η κατασκευή μας θα χρησιμοποιεί έναν αισθητήρα φωτός για να ανάψει ένα φως μεγαλώματος φυτού όταν το επίπεδο φωτός πέσει κάτω από ένα συγκεκριμένο επίπεδο. Θα χρησιμοποιεί επίσης έναν αισθητήρα υγρασίας για να ενεργοποιεί την αντλία άρδευσης όταν το έδαφος είναι στεγνό. Θα διαθέτει επίσης έναν διακόπτη για να σβήσει το φως και έναν διακόπτη για να σβήνει τη αντλία. Οι τιμές υγρασίας και φωτεινότητας θα εμφανίζονται σε πραγματικό χρόνο σε μια οθόνη LCD ενώ θα καταγράφονται ανά μια ώρα σε ένα σειριακό αρχείο το οποίο θα είναι διαθέσιμο για εξαγωγή (προκειμένου να γίνει στατιστική επεξεργασία και να ληφθούν οι κατάλληλες αποφάσεις για τη βελτίωση των συνθηκών για το φυτό).

Η υλοποίηση ενός τέτοιου project έχει ως στόχο να ενημερωθούν οι μαθητές για τους 17 παγκόσμιους στόχους για την βιώσιμη ανάπτυξη και να ευαισθητοποιηθούν και να κατανοήσουν τον στόχο 15 και την σημασία του για το μέλλον της γης και τη ζωής πάνω σε αυτήν. Μέσα από την υλοποίηση του AutoFarmer οι μαθητές θα εξοικειωθούν με την μεθοδολογία  STEM μέσα από την οποία θα  διδαχθούν ταυτόχρονα και συνδυαστικά διεπιστημονικές γνώσεις από τα πεδία της επιστήμης (φυσική, χημεία, βιολογία), της τεχνολογίας, της μηχανικής και των μαθηματικών. Το STEM παρέχει ευκαιρίες για την ανάπτυξη δεξιοτήτων από τους μαθητές/μαθήτριες όπως η επίλυση προβλήματος, η ανακαλυπτική-διερευνητική μάθηση ενώ  ενθαρρύνονται να δουλέψουν συνεργατικά, να  απαντούν σε ερωτήματα και να εμπλέκονται σε παιγνιώδεις δραστηριότητες με θέματα την επιστήμη, τα μαθηματικά, τη μηχανική και την τεχνολογία. Η δημιουργία ενός ρομποτικού συστήματος όπως το AutoFarmer από τους μαθητές/μαθήτριες συνδέει το πρόγραμμα σπουδών με την πραγματική, πρακτική επίλυση προβλημάτων. Τέλος βλέπουν την άμεση εφαρμογή και υλοποίηση μιας ιδέας που με τη βοήθεια της τεχνολογίας μπορεί να κάνει το περιβάλλον που ζούμε αλλά και γενικότερα τον κόσμο μας καλύτερο.. Κάτι τέτοιο κρατά τους μαθητές αφοσιωμένους, πυροδοτεί το ενδιαφέρον και τη δημιουργικότητά τους! 

Προτεινόμενος εξοπλισμός:

•	1 αισθητήρας υγρασίας (Keyestudio Soil Humidity Sensor)
•	1 αισθητήρας φωτεινότητας (Keyestudio Photoresistor Sensor )
•	1 πλακέτα micro:bit(micro:bit v2 starter:kit)
•	1 breakout board (Keyestudio Sensor Shield Module for microbit)
•	2 3v dual relay (Grove)
•	Λάμπα Μεγαλώματος Φυτών
•	Αντλία άδρευσης DC Mini Immersible Water Pump (6V~18V)
•	Οθόνη LCD εμφάνισης  μετρήσεων (υγρασίας και φωτεινότητας) –( Keyestudio LCD 1602)
•	Καλώδια Keyestudio (Jumper Wires F-F & F-M & M-M 20cm)
•	Καλώδιο τροφοδοσίας ρεύματος 12V για την αντλία άδρευσης
•	Μια παλιά συρταριέρα γραφείου για να φιλοξενήσει την κατασκευή και το φυτό (συνθήκες ερημοποίησης)
	 Power for the micro:bit (USB ή μπαταρία)
